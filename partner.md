- यह न थी हमारी किस्मत की जो विसालेयार होता,
अगर और जीते रहते, तो यहीं इंतजार होता।
- चाळीतल्या माणसाला काय काय सोसावं लागतं हे चाळीतलाच माणूस सांगू शकेल. चार बाजुला भिंती असतात म्हणून आपण त्या तसल्या खुराड्यांना घर म्हणतो. आपण कसं जगावं हे जिथे मरेपर्यंत ठरवता येत नाही त्याला चाळ म्हणतात.

प्रेमाची लागण झालेला माणूस लग्नाच्या गोष्टी करतो आणि लग्नाच्या गोष्टी संपलेला माणूस घर शोधायला लागतो.

- "पार्टनर, मला आज काही ऐकायचं नाही. मी तुझ्याबद्दल गैरसमज करून घेतलेला नाही, म्हणूनच मला स्पष्टीकरण पण नकोय. एकच लक्षात ठेव दोस्त, तुला मी हवा आहे म्हणून मला तू हवा आहेस."

- "कुणाचा तरी मुलगा होण्याचं आपण टाळू शकत नाही, पण कुणाचा तरी बाप होणं आपण निश्चित टाळू शकतो."

- "प्रत्येकाची संसाराची व्याख्या निराळी आहे. माझा संसार मस्त चाललाय. मी मस्तीत जगतोय. जगावर, माणसांवर मी खूष आहे. शरीराने जगतोय म्हणून शरीराच्या सगळ्या भुका प्रमाण मानतोय. नैतिक-अनैतिक असली बकबक करून कोणत्याही भुका मी मारीत नाही. आणि स्वतःसाठी समोरच्या माणसाला त्याच्या मनाविरुद्ध वाकायला लावीत नाही. माझा संसार माझ्याच देहाशी चालला आहे आणि तो सर्वार्थाने संपन्न आहे. पश्चात्तापाच्या एकाही क्षणाने माझा वर्तमानकाळ खाल्लेला नाही, भूतकाळ अडवलेला नाही."

- "Nobody is indispensable.
Cemetery is full of such people, those who thought themselves indispensable."

- मी आस्तिक आहे की नास्तिक ह्याचा मी कधी शोध घेतलेला नाही. मी श्रद्धावंत मात्र जरूर आहे. सौदर्य, संगीत, सुगंध, साहित्य ह्या सर्वांसाठी मी बेभान होतो. पण माझी जमीन कधी सुटत नाही. मी माणूस आहे ह्याचा मला अभिमान वाटतो. मला परमेश्वर व्हायचं नाही. नवऱ्याला देव वगैरे मानणाऱ्यांपैकी तू आहेस की नाहीस हे मी परिचय होऊनही विचारलं नाही. तशी नसलीस तर उत्तमच, पण असलीस तर इतकंच सांगेन की मला देव मानायचा प्रयत्न केलास तर तो माझ्यावर फार मोठा अन्याय होईल. मला माणूसच मान म्हणजे कळत-नकळत होणारे अपराध क्षम्य ठरतील. कुणाचंही मन न दुखवणं हीच मी देवपूजा मानतो. जिवात जीव असतोपर्यंत मी तुला सांभाळीन. आता सांभाळीन हा शब्द चुकीचा आहे. त्यात अहंकार डोकावतो. तेव्हा इतकंच सांगेन की आपल्या ह्या घरात, संसारात, तू चिंतेत असताना मी मजेत आहे, असं कधी घडणार नाही. आणि शेवटचं सांगायचं म्हणजे मला पत्नी हवीच होतो. मात्र पत्नी झाल्यावर तुझ्यातली प्रेयसी सांभाळ, मला सखी हवी आहे. होशील ?"

ऐकता ऐकता किरणच्या डोळ्यांत पाणी आलं. तिने मला दारातच कडकडून मिठी मारली, चुंबनांचा वर्षाव केला.

तिच्या भरून आलेल्या पापण्यांवर मी, पापणीइतका हलका होत, ओठ टेकले. अश्रूना चव असते हे मला प्रथम समजलं.

- वेटरने आणलेल्या विलाच्या मागे मजकूर लिहून पार्टनरने माझ्या हातात ठेवल्

'माझं सुख, माझं सुख, हंड्या झुंबरं टांगलं,'
माझं दुख, माझं दुख, तळघरात कोंडलं.'

"बहिणाबाई ना ?"

"Yes"

"इतका चांगला संदेश बिलाच्या कागदावर उगीच लिहिलास. थांब, मी दुसरा कागद आणतो. हाच मजकूर पुन्हा लिही." 

पार्टनर म्हणाला, "अशा संदेशासाठी बिलासारखा कागद नाही."

"असं कसं ?"

माणूस नुसता काव्यावर जगत नाही. मागची बाजू व्यवहाराचीच."

- "आणि एखाद्या अरसिक माणसाने अगोदर बिलाचीच बाजू पाहिली तर ?"

"तर कागद फिरवून सांगायचं, व्यवहारापलीकडे जगात खूप इतर आनंद आहेत- नया पैशात मांडता न येणारे !"

- मला जीवनाचा अर्थ कसला विचारतोस ? आणि त्याहीपेक्षा, संभोगाचा अर्थ लावायचा असतो हे मुळात तुला कोणी सांगितलं ?"

पाणी म्हणजे एच् टू ओ.

इथच सगळे थांबलेले आहेत. मूर्ख म्हणून नव्हेत, तर जाणकार म्हणून थांबले. विकरण पाण्याचं करायचं असतं, तहानेचं नाही हे त्यांना समजलं म्हणून. कोणता आनंद क्षणजीवी नाही ?



दोन इंच लांबीच्या जिभेवर पदार्थ असतो, तोवर 'चव', खाली उतरला की 'घास. 

'सुगंधाचं नातं नाकाशी, घशातून आत गेल्यावर ती फक्त 'हवा.'

खरं तर सगळ्या इंद्रियांचं नातं रसिकतेशी नसून तृप्तीशी असतं. 

तो क्षण संपला की रसिकता संपली. इतर अनेक गरजांपैकी 'तृप्ती'ही गरज आहे. जो गरजू आहे, त्याला व्यवहार सांभाळ्यावा लागतो. व्यवहार नेहमीच साधतो असं नाही. तो सत्यासारखा कटू असतो.

ज्या मनात रसिकता असते, त्याच मनात कटुता निर्माण होते.

तेव्हा जास्त काय सांगू ?

सध्या एकच, वर्तमानकाळ सांभाळ !

Present tense is the only tense, it takes care of past and future, we look at it in correct perspective.

There is not a single example of a happy philosopher.

म्हणून हात जोडून विनंती करतो,

Don't be a philosopher.

Just be Kiran's Husband.

तुझा,

"पार्टनर"